Ryby, zaby i raki
Raz wpa­dły na po­mysł taki,
Żeby opu­ścic staw, siąść pod drze­wem
I za­cząć za­ra­biać śpie­wem.
No, ale cóż, kie­dy ryby
Śpie­wa­ły tyl­ko na niby,
Żaby
Na aby-aby,
A rak
Byle jak.
Karp wy­dął ża­ło­śnie skrze­le:
"Słu­chaj­cie mnie przy­ja­cie­le,
Mam spo­sób zu­peł­nie pro­sty -
Za­cznij­my bu­do­wać mo­sty!"
No, ale cóż, kie­dy ryby
Bu­do­wa­ły tyl­ko na niby,
Żaby
Na aby-aby,
A rak
Byle jak.
Rak tedy rze­cze: "Ro­da­cy,
Mu­si­my się wziąć do pra­cy,
Mam po­mysł zu­peł­nie nowy -
Za­cznij­my kuć pod­ko­wy!"
No, ale cóż, kie­dy ryby
Kuły tyl­ko na niby,
Żaby
Na aby-aby,
A rak
Byle jak.
Ode­zwie się więc ro­pu­cha:
"Strasz­na u nas po­su­cha,
Coś zrób­my, coś za­rób­my,
Tro­chę żyw­no­sci kup­my!
Jest spo­sob, ja wam mó­wię,
Za­cznij­my szyć obu­wie!"
No, ale cóż, kie­dy ryby
Szy­ły tyl­ko na niby,BR>
Żaby
Na aby-aby,
A rak
Byle jak.
Lin wresz­cie tak po­wia­da:
"Cze­ka nas tu za­gła­da,
Opu­ści­li­smy staw prze­ciw pra­wu -
Mu­si­my wró­cić do sta­wu."
I po­szły. Lecz na ich szko­dę
Lu­dzie spu­ści­li wodę.
Ryby w płacz, resz­ta też, lecz czy łza­mi
Za­peł­ni się staw? Zważ­cie sami,
Zwłasz­cza że prze­cież ryby
Pła­ka­ły tyl­ko na niby,
Żaby
Na aby-aby,
A rak
Byle jak. 